<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="ca">
<head>
<meta http-equiv="Content-Type" content="application/xhtml+xml;charset=utf-8" />
<meta http-equiv="Content-Language" content="ca" />
<meta name="language" content="ca" />
<meta name="author" content="Universitat Oberta de Catalunya" />
<meta name="description" content="FALTA CONTENIDO" />
<meta name="title" content="FALTA CONTENIDO" />
<meta name="keywords" content="FALTA CONTENIDO" />

<title>Conceptes de disseny web - Arquitectura de la informació: planificació d'un web</title>
<link type="text/css" href="../../css/normal.css" rel="stylesheet" media="all" title="Estil normal" />
</head>

<body>
<div id="cabecera">
	<img id="logo" src="../../img/logo.gif" alt="Universitat Oberta de Catalunya" />
    <a href="http://mosaic.uoc.edu/" hreflang="es"><img id="logomosaic" src="../../img/logo-mosaic.gif" alt="Logo de Mosaic" title="Obre la pàgina web de Mosaic" /></a>
	<div id="titulo">Conceptes de disseny web</div>
	<div id="subtitulo">Arquitectura de la informació: planificació d'un web</div>
<div id="cierre"></div>
	<div id="navegador">
		<a href="../../m0/accessibilitat.html" id="accesibilidad">Accessibilitat</a> <strong>:</strong> 
		<a rel="prev" href="../../m1/ud4/index.html" title="Anar a l'article anterior" accesskey="8"><img src="../../img/fletxa_izq.gif" alt="Anar a l'article anterior" /></a> <strong>:</strong> 
		<a rel="index" href="../../index.html" title="Anar a l'índex" accesskey="0"><img src="../../img/indice.gif" alt="Anar a l'índex" /></a> <strong>:</strong> 
		<a rel="next" href="../ud2/index.html" title="Anar a l'article següent" accesskey="9"><img src="../../img/fletxa_der.gif" alt="Anar a l'article següent" /></a>
	</div>
</div>
	
<div id="main">
<h1> 6. Arquitectura de la informació: planificació d'un web</h1>
<p class="by"><a href="../../index.html#lane">Jonathan Lane</a>. 8 de juliol del 2008. Publicat a: arquitectura, informació, AI, mapa, planificació</p>

<p>En general, la fase de planificació d'un web (o de qualsevol projecte) pot ser una mica estressant. Tothom té una opinió sobre com s'hauria de crear un web i sovint totes les opinions entren en conflicte entre elles. L'objectiu número 1 de qualsevol web hauria de ser crear alguna cosa que sigui útil per a les persones que l'utilitzaran. Realment no importa què digui el vostre cap, què digui aquell tipus del fons amb un doctorat en enginyeria informàtica, o fins i tot quines són les vostres preferències personals: al final, si creeu un web per a un grup de persones concret, l'opinió d'aquest grup és l'única que compta.</p>
<p>Aquest apartat establirà les fases inicials de la planificació d'un web i la disciplina que s'acostuma a anomenar <strong>arquitectura de la informació</strong> o <strong>AI</strong>. Això implica pensar en quin serà el públic destinatari, quina informació i serveis necessita d'un web i com s'hauria d'estructurar per oferir-li-ho. Haureu de mirar tot el conjunt d'informació que ha d'anar al web i pensar com descompondre-ho en fragments, i com aquests fragments s'han de relacionar entre ells.</p>
<p>Els continguts d'aquest apartat són els següents:</p>
<ul class="index">
	<li>6.1. <a href="#siteplanning" accesskey="1">Heu de planificar el web que voleu crear</a>
	<ul class="index">
		<li>6.1.1. <a href="#introducingtheidea">Presentació de "The Dung Beatles"</a></li>
		<li>6.1.2. <a href="#sitemaps">I ara què? Traçat del mapa d'un web</a></li>
		<li>6.1.3. <a href="#namingpages">Noms per a les pàgines</a></li>
		<li>6.1.4. <a href="#addingdetail">Addició d'alguns detalls</a></li>
	</ul></li>
	<li class="especial"><a href="#summary">Resum</a></li>
	<li class="especial"><a href="#exercises">Preguntes de repàs</a></li>
</ul>

<h2 id="siteplanning">6.1. Heu de planificar el web que voleu crear</h2>
<p>Pot ser que molt de tant en tant us trobeu amb algun projecte web al qual us pugueu llançar a treballar directament sense cap plantejament previ, però aquests són, de lluny, l'excepció i no la regla. Fem una ullada a una banda fictícia anomenada "The Dung Beatles" i intentem ajudar-los a treballar en les fases inicials de la planificació del seu web. Parlarem amb la banda i esbrinarem quins objectius tenen i què els agradaria veure al web. Després començarem a treballar en una estructura per a la informació de la banda.</p>

<h3 id="introducingtheidea">6.1.1. Presentació de "The Dung Beatles"</h3>
<p>The Dung Beatles (TDB) tenen un problema. Són la banda preferida d'homenatge als Beatles de Moose Jaw, Saskatchewan, però necessiten realçar la seva imatge de cara a una propera gira nord-americana aquest estiu. Tenen actuacions programades per tot Canadà i els Estats Units, però són pràcticament desconeguts fora de la seva ciutat natal. Si hi hagués alguna manera, mitjançant la tecnologia, d'arribar a un gran nombre d'admiradors dels Beatles per relativament pocs diners...</p>
<p>Afortunadament per a TDB, tenim aquesta cosa anomenada web i ràpidament decideixen que crear una pàgina web és la solució que han estat cercant. TDB necessiten un lloc per a promocionar les dates de la gira, construir una base de fans a altres ciutats i augmentar el coneixement de la banda. Treballareu les seves idees amb ells i veureu si podeu fer una planificació per al seu web.</p>
<p>Concerteu una reunió amb els vostres nous clients per definir ben bé què pretenen i per decidir dates de lliurament i costos. Inicieu la conversa suggerint de parlar sobre les finalitats i objectius del web per tal de tenir una idea de què volen. Què espera obtenir la banda amb la seva presència a la xarxa?</p>
<p>TDB comencen a parlar sobre la propera gira i diuen que estaria bé que tots els fans dels Beatles els coneguin a cada una de les parades previstes. Ara som a febrer i esperen iniciar la gira d'aquí a cinc mesos.</p>
<p>Espereu un moment! Un web per si mateix no generarà el seu propi trànsit ni es farà publicitat tot sol. Arran de la conversa deduïu que el principal objectiu del web és proporcionar un lloc de trobada per als fans de TDB a la xarxa, un lloc on puguin estar al dia de les darreres novetats, dates i llocs de concerts. Mitjançant els fans (boca-orella) i altres accions publicitàries s'atraurà gent nova al web, on podran descarregar pistes de mostra, veure fotos de la banda (completament disfressats) i esbrinar on i quan poden veure'ls en directe.</p>
<p>Raul McCoffee, el portaveu del grup, assenyala que estaria bé poder guanyar més diners per a la gira mitjançant la venda d'alguns CD i marxandatge de la banda. Reuniu la banda i els dibuixeu un esquema ràpid de què pot voler el visitant quan visiti el web. Es tracta només d'una pluja d'idees; de moment hi ha molt poca estructura.</p>
<p>Hi ha dos grups generals de persones que visitaran el web: gent que ja coneix TDB i els agrada (fans), i gent que no ho tenen clar. Heu d'atendre aquests dos grups de maneres diferents; als fans potencials se'ls ha de "vendre" el grup, mentre que els fans actuals volen "alimentar la seva addicció" (per dir-ho així). Quin tipus d'informació buscarà cadascun d'aquests grups? La figura 1 ens ho indica: es tracta d'un esborrany típic del tipus que fareu en aquest punt en futurs projectes de web. A partir d'aquí, resoldreu quines pàgines necessita el web i com han d'anar enllaçades entre elles.</p>
<div class="imagen">
	<img src="06510_m2_01.gif" alt="Esborrany dels contiguts necessaris de la web. Pàgines de biografies, imatges, pistes de mostra, dates de concerts..." />
	<p>Figura 1. El que volen els visitants del web.</p>
</div>
<p>Establiu un pressupost i acordeu publicar el web en un mes. Prometeu tornar a reunir-vos amb la banda en un parell de dies amb alguns plans que descriguin la direcció cap on va.</p>

<h3 id="sitemaps">6.1.2. I ara què? Traçat del mapa d'un web</h3>
<p>Molta gent improvisarà un mapa del web en aquesta fase: sembla un quadre organitzatiu. Generalment és un gràfic bastant senzill que mostra simplement els noms de cadascuna de les pàgines del web i com s'enllacen a l'estructura global del web. Personalment, m'agrada posar una mica més d'informació i comentar la finalitat i el contingut de cada pàgina. Per exemple, una pàgina pot tenir el títol "Home" (inici), però què és la pàgina d'inici? Es tracta del típic missatge "benvingut al nostre web" (eecs!) o es tracta d'una pàgina més dinàmica que conté elements de notícies i imatges atractives? Dediqueu uns minuts a pensar en les pàgines en què es podria convertir l'esborrany anterior i què podria haver-hi a cada pàgina. Intenteu dibuixar el vostre propi mapa del web abans de passar al subapartat següent.</p>
<p>Ara comencem amb els conceptes bàsics: un d'aquests quadres organitzatius que he esmentat abans. La figura 2 mostra el meu intent de convertir la pluja d'idees en un quadre organitzatiu del web:</p>
<div class="imagen">
	<img src="06510_m2_02.gif" alt=" " />
	<p>Figura 2. Primera versió de l'estructura del web. Les mateixes pàgines, amb una estructura lògica marcada.</p>
</div>
<p>Això inclou definitivament totes les pàgines que necessitem, però no hi ha cap agrupació real encara. Per ara només es tracta d'un batibull de pàgines i en aquesta fase encara no he meditat gaire com es diu cada cosa. Vaig donar un pas més i vaig intentar "fragmentar" la informació en agrupacions lleugerament més grans; la figura 3 mostra què vaig fer:</p>
<div class="imagen">
	<img src="06510_m2_03.gif" alt=" " />
	<p>Figura 3. Estructura del web, revisada.</p>
</div>
<p>He fet un parell de coses amb l'estructura revisada del web. La pàgina "Notícies de la banda" ofereix a TDB un lloc per a publicar qualsevol cosa que vulguin compartir amb els seus fans. Encara que la seva gira d'estiu hagi acabat i la pàgina "Dates i llocs de la gira" ja no sigui rellevant, servirà per publicar coses. L'adopció d'un format de bloc en aquest cas permetrà als fans comentar en context les diferents històries, i ajudarà a construir una comunitat en línia al voltant de TDB. Les notícies i esdeveniments de la gira generaran la major part de discussió, de manera que és millor agrupar-les. A més, la paraula "Notícies" és una paraula més simple i genèrica que la gent podrà reconèixer més ràpidament si està fent un cop d'ull a la pàgina cercant la informació que desitja.</p>
<p>La nova pàgina "Sobre The Dung Beatles" agrupa les biografies i fotografies dels membres de la banda. Anant per aquesta via tenim un punt de partida per a les biografies individuals dels membres de la banda. Seguint un argument semblant al d'abans, "Sobre..." és un terme comú utilitzat a molts webs. Sempre que un visitant vol saber més sobre una empresa, un producte, un servei o una persona, busca un enllaç del tipus "Sobre...".</p>
<p>Per últim, el terme "Discografia" és un terme una mica tècnic. És possible que poques persones entenguin que aquest terme no vol dir altra cosa que "La música". A més, obre aquesta pàgina a contingut addicional: fonts d'inspiració, història d'una cançó en concret... ja capteu la idea, no? Crec que ja estem a punt per al desplegament. Després d'haver parlat una mica sobre com anomenar les pàgines de manera raonable, continuarem afegint una mica més d'informació sobre cada pàgina.</p>


<h3 id="namingpages">6.1.3. Noms per a les pàgines</h3>
<p>Els noms de les pàgines poden ser una de les decisions més crucials que es prendran durant el disseny del web. No només és important perquè els visitants puguin trobar el camí al web, sinó que també és una de les altres coses que indica com és de fàcil trobar el web amb un motor de cerca (al llarg del curs trobareu diversos esments a l'optimització de motors de cerca).</p>
<p>En general, els motors de cerca miren tot el text inclòs en un web, l'URL de la pàgina i el text de qualsevol enllaç a aquesta pàgina a l'hora de decidir "com d'important" és. Assignar noms assenyats a les pàgines i URL assenyats encoratjarà qualsevol que enllaci amb les vostres pàgines a utilitzar descripcions assenyades.</p>
<div class="exemple">
	<h3>El nom de la pàgina</h3>
<p>Posem per cas que sou una empresa d'automòbils i teniu un model anomenat "The Speedster". Teniu un web per promocionar aquest automòbil i una de les pàgines enumera les prestacions disponibles. Com anomenaríeu aquesta pàgina: "Prestacions", "Prestacions disponibles", "Prestacions de l'Speedster", o "Elements accessoris"? Jo diria que "Prestacions de l'Speedster" és la millor opció d'aquesta llista. És específic sobre què conté la pàgina, probablement el títol apareixerà a dalt de tot de la pàgina i estarà destacat (cosa que va molt bé per a la indexació dels motors de cerca), i potser pot encaixar fins i tot a l'URL (alguna cosa semblant a "www.autocompany.com/speedster/prestacions-speedster/").</p>
</div>


<h3 id="addingdetail">6.1.4. Addició d'alguns detalls</h3>
<p>De moment no cal que ho planifiqueu tot, però com a mínim heu de proporcionar una breu descripció de què teniu pensat per a cada pàgina. Una vegada hàgiu decidit l'estructura del web, numereu cadascuna de les pàgines i proporcioneu una breu descripció de cadascuna com he fet a la figura 4 per a la pàgina d'inici.</p>
<div class="vegeu_tambe">
	<h3>Vegeu també</h3>
<p>Tindreu l'ocasió de fer una planificació per a la resta de les pàgines en una de les preguntes de repàs del final de l'apartat.</p>
</div>
<div class="imagen">
	<img src="06510_m2_04.gif" alt=" " />
	<p>Figura 4. Informació de la pàgina d'inici.</p>
</div>
<p>Això és tot el que heu de fer per ara. No cal que descriviu la funcionalitat de la pàgina, la tecnologia que utilitzareu per construir-la ni el disseny/format amb gaire detall. Només heu d'escriure el que tingueu en ment en termes generals. L'objectiu en aquest cas és comunicar al client el que penseu i obligar-vos a pensar més coses.</p>
<p>En aquesta fase pot passar que us adoneu que el web té massa pàgines i que mai podreu trobar continguts per omplir-les. Podeu tornar-vos bojos a l'hora de crear una jerarquia de pàgines. Per exemple, si els membres de la banda només volien publicar un paràgraf sobre ells mateixos, no caldria crear pàgines biogràfiques independents per a cada membre. Es podrien combinar totes en una única pàgina.</p>

<h2 id="summary">Resum</h2>
<p>Aquest apartat ha considerat el web com un tot i ha descrit com se n'hauria de plantejar l'estructura. En el següent apartat passarem a la pàgina en si i veurem què suposa fer un gran web: quines funcions incloure i on incloure-les. Seguirem els apartats 3, 4 i 5 i desprès mirarem el disseny visual d'una pàgina. De manera que això es farà en 3 passos lògics (verifiqueu-ho amb el client en cada fase per a assegurar-vos que hi està d'acord):</p>
<ol>
	<li><p>En primer lloc, decidiu el contingut d'un web i decidiu com estructurar aquest contingut en pàgines.</p></li>
	<li><p>A continuació, decidiu les funcions que s'utilitzaran realment al web.</p></li>
	<li><p>La darrera cosa que fareu abans de començar realment a tirar endavant i codificar el web és idear el disseny visual: els formats de pàgina, els colors, etc.</p></li>
</ol>


<h2 id="exercises">Preguntes de repàs</h2>
<ol>
	<li><p>Mireu de nou la figura 1 i intenteu desenvolupar una tempesta d'idees similar per a un web sobre un automòbil (escolliu qualsevol automòbil actual o imaginari).</p>
	<ol class="lletres">
		<li><p>Què volen saber-ne els visitants del web?</p></li>
		<li><p>Hi ha alguna cosa als webs d'automòbils existents que considereu essencial? O innecessari?</p></li>
	</ol></li>
	<li><p>Amb les notes extretes de la tempesta d'idees intenteu organitzar la informació. Quines agrupacions de pàgines serien lògiques?</p></li>
	<li><p>Una altra activitat que de vegades resulta útil quan es planifica un web és veure què fa la competència. Feu una cerca dels webs de bandes (punts addicionals si es tracta de bandes d'homenatge) i fixeu-vos què ofereixen. Ens hem deixat alguna cosa?</p></li>
	<li><p>Feu un cop d'ull a la figura 4 i intenteu desenvolupar figures semblants per a la resta de pàgines que heu identificat al web.</p></li>
</ol>

</div>
<div><a rel="license" href="http://creativecommons.org/licenses/by-nc-sa/3.0/deed.ca"><img src="../../m0/creative_commons.gif" id="logo_cc" alt="Logo Creative Commons" /></a></div>
<div id="logo_text">Els continguts recollits en aquest article estan subjectes a una llicència <a rel="license" href="http://creativecommons.org/licenses/by-nc-sa/3.0/deed.ca">Creative <br />Commons Reconeixement, No comercial - Compartir Igual 3.0 No adaptada</a>.
</div>
<div id="cierre_autor"></div>
<div id="peu">
		<a rel="prev" href="../../m1/ud4/index.html" title="Anar a l'article anterior" accesskey="8"><img src="../../img/fletxa_izq_inv.gif" alt="Anar a l'article anterior" /></a> <strong>:</strong>
		<a rel="index" href="../../index.html" title="Anar a l'índex" accesskey="0"><img src="../../img/indice_inv.gif" alt="Anar a l'índex" /></a> <strong>:</strong>
		<a rel="next" href="../ud2/index.html" title="Anar a l'article següent" accesskey="9"><img src="../../img/fletxa_der_inv.gif" alt="Anar a l'article següent" /></a>
</div>
</body>
</html>