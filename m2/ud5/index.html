<!DOCTYPE html>
<html lang="ca">
<head>
<meta charset="utf-8" />
<meta name="author" content="Universitat Oberta de Catalunya" />

<title>Conceptes de disseny web - Combinacions de color i models de disseny</title>
<link type="text/css" href="../../css/normal.css" rel="stylesheet" media="all" title="Estil normal" />
</head>

<body>
<div id="cabecera">
	<img id="logo" src="../../img/logo.gif" alt="Universitat Oberta de Catalunya" />
    <a href="http://mosaic.uoc.edu/" hreflang="es"><img id="logomosaic" src="../../img/logo-mosaic.gif" alt="Logo de Mosaic" title="Obre la pàgina web de Mosaic" /></a>
	<div id="titulo">Conceptes de disseny web</div>
	<div id="subtitulo">Combinacions de color i models de disseny</div>
<div id="cierre"></div>
	<div id="navegador">
		<a href="../../m0/accessibilitat.html" id="accesibilidad">Accessibilitat</a> <strong>:</strong> 
		<a rel="prev" href="../ud4/index.html" title="Anar a l'article anterior" accesskey="8"><img src="../../img/fletxa_izq.gif" alt="Anar a l'article anterior" /></a> <strong>:</strong> 
		<a rel="index" href="../../index.html" title="Anar a l'índex" accesskey="0"><img src="../../img/indice.gif" alt="Anar a l'índex" /></a> <strong>:</strong> 
		<a rel="next" href="../ud6/index.html" title="Anar a l'article següent" accesskey="9"><img src="../../img/fletxa_der.gif" alt="Anar a l'article següent" /></a>
	</div>
</div>
	
<div id="main">
<h1>10. Combinacions de color i models de disseny</h1>
<p class="by"><a href="../../index.html#goin">Linda Goin</a>. 8 de juliol del 2008. Publicat a: color, model, combinació, marca, color</p>

<p>Després que un dissenyador web presenti l'arquitectura d'un web, o <span lang="en">wireframe</span>, a un client perquè li doni el vistiplau, el següent pas és determinar l'aspecte i el to del web mitjançant colors i gràfics. En aquest apartat demostraré com mantinc aquest procés de la manera més simple possible, tant per a mi com per al client. Crec en la filosofia KISS (Keep It Simple, Sweetie: <em>les coses, senzilles, estimat</em>). Hi ha dos motius per a utilitzar aquesta tàctica: en primer lloc, la vida ja és prou complicada tal com és; en segon lloc, un pla senzill també contribueix a mantenir un web més accessible i usable per a tots els implicats. En aquest apartat, fareu el següent:</p>

<ul>
	<li><p>Determinar el tipus de lletra per als encapçalaments, subtítols i text central, juntament amb d'altres elements tipogràfics.</p></li>
	<li><p>Planificar diferents combinacions de colors per al web.</p></li>
	<li><p>Crear un esbós per al client perquè decideixi el color i els gràfics.</p></li>
	<li><p>Pensar en com provar el web abans de posar-lo en actiu.</p></li>
</ul>

<p>Els continguts d'aquest apartat són els següents:</p>
<ul class="index">
	<li>10.1. <a href="#considertypography" accesskey="1">Primer pas: consideració de la tipografia</a>
	<ul class="index">
		<li>10.1.1. <a href="#fonts">Sobre els tipus de lletra o fonts</a></li>
		<li>10.1.2. <a href="#readability">Sobre la llegibilitat</a></li>
	</ul></li>
	<li>10.2. <a href="#addtypography" accesskey="2">Segon pas: afegir tipografia</a>
	<ul class="index">
		<li>10.2.1. <a href="#alignment">Atenció a l'alineació</a></li>
	</ul></li>
	<li>10.3. <a href="#colour" accesskey="3">Tercer pas: color</a></li>
	<li>10.4. <a href="#testing" accesskey="4">Quart pas: proves</a></li>
	<li class="especial"><a href="#summary">Resum</a></li>
	<li class="especial"><a href="#exercises">Preguntes de repàs</a></li>
</ul>

<h2 id="considertypography">10.1. Primer pas: consideració de la tipografia</h2>
<p>Aprendreu alguna cosa més sobre els aspectes tècnics de la tipografia a l'apartat sobre tipografia que ve després d'aquest apartat; ara veureu alguns aspectes que us seran útils en aquesta fase.</p>
<p>Les <a href="http://www.w3.org/TR/REC-CSS2/fonts.html" hreflang="en">fonts</a> també s'anomenen "tipus de lletra" i s'utilitzen per a visualitzar text, números, caràcters i altres símbols. També coneguts com a "glifs", aquests símbols, lletres i números es categoritzen per família (tots relacionats), estil (cursiva, normal, obliqua, etc.), variant (normal o majúscula petita), pes (negreta), estirament (reduir o ampliar el tipus en altura o amplada) i mida (per punts o per alçada o amplada de píxels). La tipografia és la disposició i aspecte del text, de manera que té a veure amb l'aspecte dels glifs i com estan disposats a la pàgina (columnes, paràgrafs, alineació, etc.). La forma més efectiva de controlar l'aspecte de la tipografia en una pàgina web és mitjançant els fulls d'estil en cascada (<a href="http://www.w3.org/Style/CSS/" hreflang="en">CSS</a>).</p>
<p>Un dels primers passos per a finalitzar el disseny web és decidir les fonts que utilitzareu en tot el lloc web. Molts estudis han demostrat que una gran varietat de tipus de lletra en un lloc web poden confondre el lector. D'altra banda, un web que només utilitza un tipus de lletra arreu pot semblar insulsa.</p>
<p>El meu consell és utilitzar un tipus de lletra per als encapçalaments i subtítols i un altre tipus de lletra per al text central, especialment si penseu afegir publicitat. La limitació del nombre de fonts afegeix continuïtat al web i permet al mateix temps al lector diferenciar entre els encapçalaments i el text central quan es mira la pàgina web. Els anunciants afegiran la varietat; no es pot saber per avançat quin tipus de lletra o varietat de tipus de lletra pot utilitzar un anunciant en un bàner o anunci de text. Personalment, acostumo a utilitzar Verdana per al text central i Times Roman o Georgia per als títols. Els tipus de lletra Times Roman i Georgia són serifs, i la Verdana és una sans-serif.</p>
<p>Com veureu aviat, he decidit aplicar la Verdana al text central del web d'exemple, però com que el logotip s'ha creat a partir de l'Arial Black, també he utilitzat aquest tipus de lletra sans-serif per a tots els títols. De vegades s'han de trencar les pròpies normes i aquesta composició ofereix un exemple excel·lent d'aquesta contingència. Però, en primer lloc, permeteu-me explicar la diferència entre tipus de lletra i per què aplico unes opcions tan senzilles.</p>

<h3 id="fonts">10.1.1. Sobre els tipus de lletra o fonts</h3>
<p>Hi ha quatre tipus principals de fonts, que són els següents:</p>
<ol>
	<li><p><strong>Serif:</strong> Qualsevol tipus de lletra que contingui un traç acabat, acampanat o amb extrems rematats, o que tingui extrems amb filigranes (incloent serifs planes). Al llarg de la història, s'ha escollit sempre la font serif per imprimir text central, perquè resulta fàcil de llegir sobre una pàgina impresa. Però el web és diferent de la pàgina impresa i <a href="http://www.wilsonweb.com/wmt6/html-email-fonts.htm">alguns estudis</a> sobre la <a href="http://www.webaim.org/techniques/fonts/" hreflang="en">llegibilitat de les fonts</a> demostren que algunes fonts sans-serif són més fàcils de llegir, com la que es mostra a la figura 2, quan s'utilitzen com a text central a una pàgina web.</p>
<div class="imagen">
	<img src="06510_m2_28.gif" alt="Times New Roman" />
	<p>Figura 1. Exemple de tipus serif, Times New Roman, normal (no negreta ni cursiva), a 18 pt.</p>
</div></li>
	<li><p><strong>Sans-serif o de pal sec</strong>: Qualsevol tipus de lletra que tingui els traços dels extrems normals, sense ser acampanats ni tenir traços creuats ni ornaments de cap mena. Encara que <a href="http://www.hgrebdes.com/typefaces/fontresearch.php" hreflang="en">alguns autors</a> argumenten que els estudis sobre la llegibilitat de les fonts són erronis, m'he fixat que als seus webs utilitzen el tipus sans-serif per al text central. Fins i tot en els articles que argumenten que els <a href="http://www.linotype.com/2258-16905/aboutlegibility.html" hreflang="en">tipus de lletra serif són més llegibles</a> s'utilitza el tipus sans-serif en el text central del seu web Per tant, jo acostumo a seguir la majoria en aquest cas: utilitzo sans-serif com el de la figura 2 perquè s'ha convertit en un tipus de lletra tradicional per al text central del web.</p>
<div class="imagen">
	<img src="06510_m2_29.gif" alt="Verdana" />
	<p>Figura 2. Exemple de tipus sans-serif, Verdana, normal a 18 pt.</p>
</div></li>
	<li><p><strong>Cal·ligràfica o cursiva</strong>: Aquests tipus de lletra acostumen a tenir un aspecte més semblant a l'escriptura a mà amb bolígraf o pinzell que a la lletra impresa, com l'exemple que es mostra a la figura 3 tot seguit. Aquestes fonts inclourien les que semblen escrites a mà, encara que no siguin en cursiva. Un motiu per no utilitzar aquest tipus de font a un web, especialment en el text central, és que resulta difícil de llegir en fragments llargs. A més, no tots els navegadors mostren les mateixes fonts, de manera que si decidiu utilitzar una font cal·ligràfica o cursiva és possible que decideixi mostrar-se com a font serif al navegador d'algú altre.</p>
<div class="exemple">
	<h3>Lectura difícil</h3>
<p>Penseu com de difícil resultava llegir aquella carta escrita a mà de la vostra tieta Maria o el manuscrit del segle dotze que vàreu veure una vegada al museu.</p>
</div>
<div class="imagen">
	<img src="06510_m2_30.gif" alt="Tipografia cal·ligràfica Staccato" />
	<p>Figura 3. Exemple de font cal·ligràfica, Staccato, a 18 pt.</p>
</div></li>
	<li><p><strong>Especialitzada, incloent-hi espai únic</strong>: L'únic criteri d'una font d'espai únic és que tots els glifs tenen la mateixa amplada fixa, similar al que podria ser una pàgina escrita a màquina. Altres fonts podrien tenir un to de fantasia, com la que es mostra a la figura 4 a continuació, i aquestes fonts s'utilitzen únicament per a finalitats decoratives. Les fonts d'espai únic són útils en un web especialment per a <a href="http://lowing.org/fonts/" hreflang="en">mostrar codi de programació</a>. Aquest tipus de lletra s'acostuma a utilitzar per a aquesta finalitat, perquè una font d'espai únic mostra clarament cada lletra i cada símbol utilitzat en el codi.</p>
<div class="imagen">
	<img src="06510_m2_31.gif" alt="Jokewood" />
	<p>Figura 4. Exemple de font especialitzada, Jokewood, a 18 pt.</p>
</div></li>
</ol>

<p>Si ens fixem en les imatges anteriors veurem que no tots els tipus es creen de la mateixa manera, encara que es creïn a la mateixa mida de punt. La mida de punt és l'alçada d'una lletra, i algunes fonts seran més altes a 18 punts que unes altres. També hi ha altres variacions, com els espais entre lletres i paraules, o el fet que alguns tipus de lletra, com Jokewood, no tenen lletres minúscules. Però podeu veure com la Jokewood i l'Staccato, la cal·ligràfica, serien difícils de llegir com a text central. Aquestes lletres cal·ligràfiques podrien fer-se servir en zones petites com els títols o en anuncis.</p>
<p>Un punt a tenir en compte és que és possible que aquestes fonts no es vegin igual a tots els navegadors, perquè els navegadors diferents són bàsicament incompatibles. És possible que hàgiu captat el meu comentari anterior sobre que "no tots els navegadors mostren les mateixes fonts". El motiu d'aquest problema és que no tots els sistemes operatius admeten les mateixes fonts. O bé, és possible que admetin les mateixes fonts però la variant, pes i altres factors poden mostrar-se de manera diferent d'un navegador a un altre. Per aquest motiu, podeu escollir utilitzar una <a href="http://www.upsdell.com/BrowserNews/res_fonts.htm" hreflang="en">font genèrica</a>, o simplement un tipus "serif" o "sans-serif" per a mostrar la tipografia del web. O bé, podeu utilitzar tant el nom genèric com el nom de la font que escolliu i creuar els dits, perquè els usuaris també tenen la possibilitat de canviar la seva font o el seu aspecte en alguns casos.</p>

<p>És per aquest motiu que, com a dissenyadors web, heu d'aprendre a acceptar el fet que el web és, per a tots els propòsits i finalitats, bàsicament un format mal·leable. En el disseny d'un web teniu control sobre moltes coses. El tipus de lletra és un element sobre el qual teniu control, però només si el manteniu tan senzill com sigui possible. I aquest és el motiu pel qual he estat fidel a Verdana per al text central i a Times Roman o Georgia per als títols durant tots aquests anys.</p>
<p>D'altra banda, els dissenyadors de tipus de lletra i els programadors intenten contínuament que les <a href="http://brainstormsandraves.com/articles/typography/webfonts/">fonts siguin més llegibles i boniques</a>. De manera que preneu-vos-ho amb reserves i intenteu alguna cosa nova si creieu que funcionarà. Descobrireu si funciona o no quan proveu aquesta pàgina web en diferents navegadors (una tasca que explicaré més endavant en aquest apartat).</p>


<h3 id="readability">10.1.2. Sobre la llegibilitat</h3>
<p>Quan mostreu el vostre disseny del web a un client, generalment aquest no sabrà la diferència entre un tipus de lletra serif o sans-serif. Tot el que el client sabrà és si pot o no pot llegir el contingut d'aquesta pàgina. De manera que, en definitiva, la llegibilitat és el que importa. Per a tal fi, cal garantir el següent:</p>
<ol>
	<li><p><strong>Que el vostre tipus de lletra sigui prou gran perquè es pugui llegir en diferents resolucions de navegador</strong>. Encara que els usuaris tenen els mitjans per a canviar una mida de font en alguns navegadors (com per exemple l'Opera), podeu provar d'assegurar-vos que les vostres fonts es poden adaptar a diferents <a href="http://www.456bereastreet.com/archive/200611/resolution_vs_browser_size_vs_fixed_or_adaptive_width/" hreflang="en">resolucions de navegadors</a>. Una manera d'aconseguir aquesta característica és especificar la mida de les vostres fonts en percentatges o ems en comptes de per alçada de píxels (s'utilitza CSS per a fer-ho).</p></li>
	<li><p><strong>Que oferiu un contrast suficient entre el fons i el text central</strong>. Tot i que un tipus de lletra blanc o clar sobre un fons negre per a fragments grans del text central pot <a href="http://www.456bereastreet.com/archive/200608/light_text_on_dark_background_vs_readability/" hreflang="en">cansar la vista</a>, si ho heu de fer d'aquesta manera, intenteu proporcionar un full d'estils alternatiu de manera que els usuaris, en comptes d'això, puguin llegir un text central fosc sobre un fons clar.</p></li>
	<li><p><strong>Que els títols són realment diferents del text central</strong>. La capacitat de dividir els fragments grans de text central amb títols i subtítols, o amb llistes (com aquesta) facilita que els usuaris puguin analitzar una pàgina per a trobar el que és important per a ells. Dividir una pàgina amb imatges també està bé, però assegureu-vos que aquestes imatges tenen a veure amb el text central. En cas contrari, esteu malbaratant amplada de banda.</p></li>
	<li><p><strong>Que eviteu allargar el text central a tota l'amplada d'una pantalla amb una composició fluida</strong>. Proveu de llegir un paràgraf que s'allarga per tot l'espai horitzontal que proporciona un monitor gran: al cap d'una estona us cansareu perquè estareu utilitzant els ulls <em>i també</em> el cap per llegir el text d'un costat de la pantalla a l'altre. Feu una ullada a <a href="http://www.bastoky.com/Readability.htm" hreflang="en">aquest web sobre llegibilitat</a>, que és el millor que he vist fins ara per il·lustrar una amplada típica llegible per al text central (també la il·lustració que es mostra a continuació a la figura 5). Aquesta pàgina també explica a fons com la gent llegeix una pàgina, independentment de si es tracta d'un web o d'una d'impressió.</p>
<p>La imatge que es mostra a continuació es va capturar en una pantalla de vint-i-quatre polzades amb una resolució de 1920 &times; 1200. Compareu aquesta imatge amb la que es veu a la pantalla quan feu clic en l'enllaç anterior. A continuació, prengueu nota de la resolució de la pantalla per a veure les diferències. Algunes vegades, una composició fixa és una bona opció, perquè definirà els paràmetres del text central en benefici dels vostres lectors. No us preocupeu de l'espai al voltant d'aquesta àrea de text central (com la que es mostra a continuació). Oferiu un fons agradable que no distregui del disseny o del text, i oferireu un servei a aquells que disposen de pantalles grans.</p>
<p>40-60 caràcters es consideren en general una bona longitud de línia per al text central, i això varia en funció de factors com la mida de la font i el públic a qui va destinat.</p>
<div class="imagen">
	<img src="06510_m2_32.gif" alt="Pàgina en pantalla de 24 polzades" />
	<p>Figura 5. Exemple d'una amplada apropiada per al text central, visualitzat en una pantalla gran.</p>
</div></li>
</ol>

<p>Per últim, però també important, comproveu si el text central i els títols contenen errors tipogràfics i ortogràfics. He trobat com a mínim un error tipogràfic i uns quants errors ortogràfics a aproximadament la meitat dels enllaços que he facilitat fins ara per a aquest apartat. Encara que errar és d'humans, la credibilitat d'una empresa o d'una persona pot quedar tacada per una ortografia deficient i amb paraules sense espais o altres problemes que es poden resoldre fàcilment.</p>


<h2 id="addtypography">10.2. Segon pas: afegir tipografia</h2>
<p>Una vegada hàgiu triat les fonts que fareu servir per al web, haureu de disposar els títols, subtítols i text central en la composició del web. A l'apartat anterior vaig introduir una empresa imaginària, "Wiki Whatevers", una empresa que volia compartir els seus fragments de codi a un web com a material de codi obert. Vaig dissenyar una arquitectura del web per a la seva aprovació, i em complau informar-vos que els van encantar les idees que els vaig presentar. Encara que aquest esquelet sembla auster, evita qualsevol col·locació de gràfics o imatges que puguin donar al client la noció preconcebuda d'on "podrien" anar les coses, incloent-hi el logotip de l'empresa. La imatge d'aquest esquelet es mostra a continuació a la figura 6:</p>
<div class="imagen">
	<img src="06510_m2_33.gif" alt="Esquelet de Wiki Whatevers" />
	<p>Figura 6. Esquelet per a Wiki Whatevers.</p>
</div>

<p>Ara, per a la meva pròpia tranquil·litat, vull afegir el logotip i part del text que l'empresa em va facilitar per a determinar si fluirà correctament amb aquesta composició. L'altre motiu pel qual vull afegir el logotip i el text en aquest moment és que la tipografia pugui ajudar-me amb l'elecció de colors que estic a punt de fer. El text central, els títols i altres parts de la tipografia d'un web afegeixen el seu propi "color" a un web. Només cal comparar la imatge que es veu a continuació a la figura 7 amb la que hi ha directament a sobre a la figura 6 per a veure la diferència:</p>
<div class="imagen">
	<img src="06510_m2_34.gif" alt="Text central afegit a l'esquelet" />
	<p>Figura 7. Text central i logotip afegits a l'esquelet.</p>
</div>

<p>El text anterior afegeix "color" al web, encara que l'únic color que s'ha afegit és el del logotip. El text ha afegit "valor", no només en contingut, sinó també en tons, tonalitats i matisos de negre, blanc i gris. He afegit només els elements que són essencials per al web: el logotip, el nom del web (que també és el nom de l'empresa), un afegitó o "tag line" ("Open Source Wikis"), els enllaços i la subscripció a un butlletí o canal RSS a la columna central, la informació del peu sobre l'empresa, i també enllaços de text i el text dels anuncis. El quadre de cerca era massa gran per a utilitzar només una columna, de manera que el vaig col·locar a l'encapçalament.</p>
<div class="exemple">
	<h3>Reflexió</h3>
<p>Encara que dic que vaig fer servir text central, realment vaig utilitzar un "farciment" proporcionat pel <a href="http://www.lipsum.com/" hreflang="en">generador Lorem Ipsum</a>. Aquest text central "fals" pot representar el text real si voleu dissenyar un web i encara no disposeu del text.</p>
</div>
<h3 id="alignment">10.2.1. Atenció a l'alineació</h3>
<p>Arribats a aquest punt, m'agradaria ensenyar-vos com vaig prendre la decisió de col·locar el text on és, i com vaig triar l'alineació. L'alineació vol dir com està col·locat el text en una determinada zona. Podeu alinear-lo a l'esquerra i deixar vores irregulars a la dreta, que seria el format tradicional. O bé podeu centrar el text o justificar-lo (alineat per igual a dreta i esquerra), o alinear-lo a la dreta de manera que les vores de la dreta siguin rectes i les vores de l'esquerra siguin irregulars.</p>
<p>Vaig triar l'alineació tradicional a l'esquerra, on el tipus de lletra s'alinea en línia recta a l'esquerra. Però potser notareu que el text central està justificat més a la dreta que els subtítols que acompanyen aquest text. El logotip va ser el motiu pel qual vaig triar aquesta alineació. A continuació pot observar-se una ampliació que explica per què vaig prendre aquesta decisió a la figura 8:</p>
<div class="imagen">
	<img src="06510_m2_35.gif" alt="Alineació" />
	<p>Figura 8. Il·lustració de l'alineació entre el logotip i el text central.</p>
</div>

<p>Com que el logotip no és un disseny de premi, vaig intentar que la mida fos petita. A més, el pes que proporciona el tipus de lletra Arial Black fa que el logotip sembli més gran i més desproporcionat que qualsevol altra característica de la pàgina. Encara que el vaig reduir molt, volia que el logotip fos prou gran perquè cabés el nom de l'empresa i el seu afegitó "Open Source Wikis", a l'espai que proporcionava l'alçada del logotip. Per les línies vermelles que he col·locat a la il·lustració anterior, podeu veure que el nom de l'empresa està alineat a la part superior del logotip inclinat, i que l'afegitó està situat a la part inferior de la "W" negra del logotip.</p>
<div class="exemple">
	<h3>Reflexió</h3>
<p>Torneu a mirar també la figura 7: mirant cap avall des de la primera "W" del logotip, veureu que l'encapçalament de "The Latest Wiki" està alineat amb el punt inferior esquerra d'aquesta lletra. Com que el logotip està inclinat, el punt més baix intenta apuntar al títol de sota de la navegació. De fet, fa que la navegació aparegui en segon terme, ja que el títol està tant en negreta com el nom de l'empresa.</p>
</div>
<p>Arribats a aquest punt, vaig notar que el tipus de lletra Georgia que vaig triar per al títol d'entrada del bloc semblava massa atapeït per a aquesta zona. Per aquest motiu vaig decidir canviar els títols a Arial Black, un tipus sans-serif que és lleugerament diferent que el Verdana, que vaig fer servir al text central, encara que no tan diferent com per a generar confusió.</p>
<p>Aquesta capacitat d'alinear diversos elements en el disseny d'una pàgina es facilita amb el CSS. Encara que alguns navegadors poden desbaratar l'alineació que hagueu creat, en molts casos va molt bé fer servir punts exactes en una composició per a aplicar els elements. Aquest és el motiu pel qual també podeu alinear un quadre de cerca amb la part inferior d'un afegitó, o pel qual podeu alinear el costat dret d'aquest quadre de cerca amb el costat dret d'un formulari situat més avall, tal com vaig fer a l'exemple mostrat anteriorment.</p>
<p>Podria haver alineat el text central amb la cantonada superior esquerra del logotip i també amb els títols, però la justificació mostrada anteriorment permet al lector mirar ràpidament els títols i llegir el text que li sembli important. D'altra banda, cada pàgina web és diferent i un altre disseny de logotip podria demanar una alineació totalment diferent. La qüestió és alinear tots els elements importants de la pàgina de manera que flueixin correctament. El lector no notarà que us heu pres aquesta molèstia (ni tampoc el client, normalment). Però només cal que no alineeu els objectes importants d'una pàgina, perquè algú acabi fent el comentari de "hi ha alguna cosa que no encaixa del tot".</p>
<p>El desplaçament del text central en una petita quantitat també genera el que es coneix com a "espai blanc", o una forma (de vegades anomenada <em>canalera</em>) al voltant del text i d'altres elements que fan que el lector vegi clarament que una part del text està separada de l'altra. L'espai a l'esquerra del text central s'ha d'establir generalment de manera similar a l'espai de la dreta del text central (o qualsevol imatge), de manera que es pugui crear un equilibri en un espai determinat. Aquest espai blanc dóna al web una mica "d'espai per a respirar", perquè no sembli tan atapeït.</p>
<p>Feu un cop d'ull als webs la propera vegada que navegueu per Internet. Fixeu-vos en les pàgines que us semblin ben dissenyades o en les que simplement "encaixin bé". Observeu l'alineació del text central, els títols, els logotips i altres elements de la pàgina. Estan alineats? Sembla que flueixin d'un element a l'altre? Potser el dissenyador va dedicar temps als petits detalls com aquests perquè el disseny de la pàgina fos menys important que el contingut que, per tots els propòsits i finalitats, és l'objectiu d'un bon disseny.</p>
<p>És evident que un disseny pot trobar-se amb molts problemes a diferents navegadors. És possible que el text no s'alineï correctament a Safari, però que aparegui perfectament alineat a Opera o Firefox. Aquest és un problema que caldrà solucionar aviat, però només després d'haver triat els colors per al web.</p>
<div class="exemple">
	<h3>Reflexió</h3>
<p>És possible que alguns us pregunteu per què no he triat Arial Black per als subtítols així com per al nom de l'empresa. He decidit seguir fidel a l'opció Times New Roman perquè aquest tipus aporta contrast al web, un principi de disseny que augmenta l'interès per una pàgina. L'ús generalitzat d'Arial Black per a tots els títols faria que aquest web quedés avorrit.</p>
</div>


<h2 id="colour">10.3. Tercer pas: color</h2>
<p>Quan preparo un esbós de web per a un client, generalment intento desenvolupar-lo al màxim una vegada decidit l'esquelet inicial, abans de tornar a mostrar els exemples al client. Sempre que és possible, prefereixo utilitzar codi en comptes d'una imatge per a l'esquelet. D'aquesta manera puc afegir-hi elements com el logotip, el text central i fins i tot esbossos d'anuncis per a mostrar al client com quedarà tot al web definitiu. Amb aquesta disposició completa, el client no es desil·lusiona per l'aspecte que tindrà la pàgina amb tots els elements col·locats. Després, el client pot prendre decisions sobre què es pot afegir o eliminar. A més, quan puc ensenyar-li a un client una pàgina web en un ordinador tal com quedaria al web, pot visualitzar com quedaria aquesta pàgina si la visités en temps real.</p>
<p>El color forma part d'aquesta mentalitat de "tot és al seu lloc". El motiu és que les diferents combinacions de colors poden canviar un web completament, inclús amb tots els elements situats. A més, prefereixo mantenir les mostres de color al mínim perquè massa mostres poden arribar a confondre. En aquest cas, el client tenia un pressupost limitat, de manera que vaig persuadir-lo de limitar les opcions a una combinació de colors com a mostra amb la qual treballar.</p>
<p>Quan vaig presentar el Color Scheme Generator II, no vaig mencionar que es pot introduir un color hexadecimal en aquesta eina per a generar una combinació de colors a partir d'un color específic. Just a sota de la roda de colors veureu un enllaç que diu "Enter RGB" (introduïu RGB). En el meu cas, el daurat del logotip era el color més fort, de manera que vaig introduir aquest hexadecimal (#eab304) per a conèixer millor quines opcions tenia. La combinació monocromàtica resultant era una mica avorrida, però la combinació de colors de contrast era prometedora. Aquesta combinació tenia un blau violeta amb què podia treballar, perquè l'ombra de darrere del logotip també tenia un toc de blau, com es mostra a la figura 9.</p>
<div class="vegeu_tambe">
	<h3>Vegeu també</h3>
<p>Podeu veure el Color Scheme Generator II a l'apartat 8 d'aquest mòdul.</p>
</div>
<div class="imagen">
	<img src="06510_m2_36.gif" alt="Combinació de colors que contrasten" />
	<p>Figura 9. Combinació de colors de contrast basada en #eab304.</p>
</div>

<p>Amb els colors que es mostren aquí, vaig decidir utilitzar el color daurat principal del logotip com a fons per a la navegació superior. Vaig fer servir el blau més fosc (quasi un blau violeta) #2b0da4 per als enllaços (que també vaig subratllar), i vaig fer servir una opacitat més clara del mateix color blau per al fons de la publicitat. A la figura 10 podeu veure com aquestes addicions de colors alteren l'aspecte de la disposició:</p>
<div class="imagen">
	<img src="06510_m2_37.gif" alt="Composició de contrast" />
	<p>Figura 10. Composició amb colors que fan contrast.</p>
</div>

<p>A la imatge superior podeu veure que els colors són massa foscos i "durs" per al web. Per tant, vaig reduir l'opacitat de la barra de navegació fins el 75% i l'opacitat de les barres del text publicitari fins al 20%. A la figura 11 podeu veure la diferència immediata.</p>
<p>La reducció del color a la barra de navegació fa que quedi més alineada amb el color del logotip. La reducció d'opacitat del color del fons de la publicitat fa que encaixi millor amb els colors dels enllaços. Com que els anuncis consisteixen en enllaços, aquesta reducció del color i adaptació als enllaços del web és adequada. El fet que s'hagi afegit el color del darrere dels anuncis és bo (si mai utilitzeu un servei de publicitat com Google Adsense, descobrireu que Google prefereix que feu destacar els anuncis de la resta del text central) i l'addició de color contribueix a complir aquests criteris. També vaig fer servir el color de contrast fosc #2B0DA4 per a l'afegitó, i aquesta addició contribueix a destacar el color de contrast blau al voltant de tot el perímetre de la pàgina.</p>
<div class="imagen">
	<img src="06510_m2_38.gif" alt="Composició de contrast" />
	<p>Figura 11. Composició amb opacitat reduïda.</p>
</div>

<p>Encara que aquesta composició pot semblar fàcil de fer, vaig estar força temps utilitzant els colors de la combinació de colors de contrast per als fons, per donar color als títols i per canviar la disposició dels anuncis diverses vegades. Amb cada canvi, els colors semblaven atapeir la senzillesa de la composició, de manera que vaig eliminar-los i em vaig quedar amb el negre per a tota la tipografia, excepte per a l'afegitó. Encara que podia utilitzar un enllaç de color "visitat", crec que la meva millor opció és quedar-me amb una base senzilla de dos colors que accepti bé les imatges en color sense crear un malson cromàtic.</p>
<p>D'altra banda, podeu veure com crear un esquelet prèviament pot simplificar també la feina: una vegada tingueu definit un "mapa" o una arquitectura, l'addició del color és més o menys com pintar "sense sortir-se de la ratlla". Si us cenyiu a la vostra composició, podeu utilitzar-la per a guiar-vos a l'hora d'escollir. A més, si manteniu la senzillesa, el disseny pot ser més elegant a llarg termini, i també més usable i accessible.</p>
<p>Hi ha una altra bona raó per a mantenir la simplicitat d'aquesta composició: les pàgines interiors tindran fragments de codi i utilitzaré una font d'espai únic per a aquest codi amb la finalitat de cenyir-me a les millors pràctiques. Aquest és un altre motiu pel qual he decidit utilitzar dos tipus de lletra sans-serif diferents d'estils semblants. L'aplicació d'una font d'espai únic a l'interior d'aquest web aportarà una bona varietat de tipus de lletra, juntament amb qualsevol variant publicitària. Assegureu-vos de fer servir els elements d'encapçalament (<code>h1</code>, <code>h2</code>, <code>h3</code>, etc.) per als títols i subtítols en comptes de fer que siguin en negreta (<code>strong</code>) o en cursiva (<code>em</code>). L'ús d'elements d'encapçalament farà el web més accessible. Podeu modificar la manera com aquests títols apareixen al full d'estils (CSS).</p>
<p>Algunes coses a tenir en compte sobre la pàgina anterior:</p>

<ul>
<li><p>He mantingut el nom de l'empresa de la part superior de la pàgina en negre, perquè el negre ajuda a connectar el negre del logotip amb la part superior de la pàgina.</p></li></ul>


<ul>
<li><p>He fet servir una alineació centrada a la part superior de la columna central per atreure l'atenció a la funció de re